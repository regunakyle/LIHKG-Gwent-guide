[
{
	"uri": "https://regunakyle.github.io/LIHKG-Gwent-guide/faq/",
	"title": "常見問題",
	"tags": [],
	"description": "",
	"content": "Q. 昆特同其他卡牌遊戲比有咩特別？ A. 昆特既特別之處有：\n1. 福利極多：新手唔洗課金都可以玩得好開心。\nCDPR係出左名既佛心；昆特牌係市面上福利數一數二最多既電子卡牌遊戲。\n零課玩家如果認真玩，一個月內絕對可以砌到一副主流卡組。\n2. 昆特冇費用系統，而且唔係每回合開始抽牌。\n昆特唔係又一隻爐石或MTGA複製品，玩法獨特既同時又不失其深度。\n昆特唔會出現因為唔夠費而有牌打唔出，又或者大優勢時比對手神抽逆轉既情況。\n因為冇得每回合補牌，所以每小局開始就要運籌帷幄，技術要求（及回報）較高。\n3. 卡畫質素係所有電子卡牌遊戲既頂峰。\nCDPR做美術最比心機，睇下昆特既廣告就知。（仲有Arena廣告同Beta版告，值得一睇）\n昆特卡畫超高質，而且每一張卡都有動畫版，有聲有畫面，應該係業界第一。\n4. 昆特未有退環境，所以唔洗驚D卡以後唔用得。\n昆特總監Jason Slama講左2020年內唔會有退環境，之後亦會盡力避免。\n而家卡池尚淺，CDPR太約每半年就會出一個擴展包。\n Q. 新手應該玩咩模式？ A. 新手要直接打Ranked（即標準／Standard）。\n標準模式多人玩，而且 較易搵到同你水平相近既對手。\n賽季活動（Seasonal Event） 係歡樂模式，類似爐石大亂鬥，都幾多人玩，想做任可以呢到做。\n另外仲有個 非排位（Unranked） 模式。要去訓練（Training）模式揀對陣玩家（Versus Player）先入到。\n唔推薦新手玩呢個，因為呢個模式少人玩，又多牛鬼蛇神（有機會撞到職業玩家 ）。\n Q. 新手玩咩陣營好？ A. 陣營有六個：\r\r- 北方領域（Northern Realms／NR）\r\r- 松鼠黨（Scoia’tael／ST）\r\r- 怪獸（Monsters／MO）\r\r- 尼弗迦德（Nilfgaard／NG；又稱帝國）\r\r- 史凱利格（Skellige／SK；又稱群島）\r\r- 辛迪加（Syndicate／SY；新陣營）\r\r\r建議新手玩松鼠黨／北方／怪獸／群島，呢幾個較易上手。\r\r唔太推薦新手直接玩帝國。帝國雖然好玩，但要玩得好就要有一定遊戲理解。\r\r極不推薦新手直接玩辛迪加，因為較難上手，而且卡組成本較高。（新手開波係一張辛迪加卡都冇）\r Q. 洗唔洗刷首抽？ A. 唔洗。昆特冇一張卡係勁到贏在起跑線既程度。\n其他手機遊戲就話抽到靚野先開局，但昆特係PVP遊戲，非常講平衡性，所以好少有OP卡。\n而且昆特既獎勵多，玩多幾日就有唔少資源。與其浪費時間刷首抽，不如直接加入。\n Q. 我想抄卡組! A. 請直接飛去砌卡組Section。\n Q. 新手買咩卡桶好？ A. 如果已經決定好要專注某一個陣營既話，就全力買陣營桶。\n（原因）\r\r陣營桶只會出指定陣營既卡，例如 怪獸 桶只會出 怪獸 陣營卡（陣營桶 唔會出中立卡 ）。終極桶就咩卡都可能出，咩陣營既卡都有（包括中立卡）。對新手黎講，因為而家既 成型卡組主要都係由陣營卡組成 ，所以如果你已經諗好玩邊個陣營既話，買陣營桶既集卡速度會比買終極桶快。亦因為係咁，個人強烈建議新手 盡快選擇專注既陣營 。\r\r\r如果未決定專注既陣營，就開住終極（Ultimate）桶先。\n如果想課金，請睇課金Section。\n Q. 卡桶三揀一抽中金卡，揀邊張好？ A. 可以上連登Post問。（淨係問金卡好喇，銅卡自己揀）\nRule of thumb：有閃卡就揀閃卡  Q. 昆特有冇PC版？ A. 有：可以去Steam或GOG下載。\n無論用邊個平台，你都係要先註冊一個GOG帳號先玩到。\nPC版(Steam/GOG)同手機版(iOS/Android)可以共用同一個GOG帳號.\r如果你係用Apple ID入坑，但又想玩PC版，請睇：\r\r（圖片摘自營地）\r\r\r Q. 昆特有冇中文？ A. 有，但只有簡體中文，設定入面搵。\n留意中文翻譯可能有唔準確既地方，一切以英文版為準。\n Q. 有冇得改名？ A. 可以。\nIn order to change the username, please access the ACCOUNT \u0026amp; LOCALE section in GOG GALAXY 2.0 or in a browser and click the CHANGE button next to your avatar.\n（返回快速導覽）\n"
},
{
	"uri": "https://regunakyle.github.io/LIHKG-Gwent-guide/resources/",
	"title": "遊戲內資源相關",
	"tags": [],
	"description": "",
	"content": "Q. 遊戲內點賺資源？ A. 資源分四種（下圖左至右）：\n獎勵點（Reward Point）、礦石（Ore）、碎片（Scrap）、星塵（Meteorite Powder）。\n 獎勵點用黎開獎勵冊（Reward Book）；礦石用黎買桶；碎片用黎合卡；星塵用黎整閃卡／買飾品。\n昆特既資源獎勵主要以 獎勵點 形式發放。賺取資源方式如下：\n1.每日登錄獎勵\n2.升級獎勵\n每升一級送1獎勵點。\n每個星期三上午7點到星期四上午7點係昆特日（Gwentsday），有25%經驗值加成。\n3.旅程（Journey）升級獎勵（旅程進度計算器）\n遊戲內每獲1小勝 （三盤兩勝既小勝） 就獲得1皇冠點數（Crown Points／CP）。\n儲齊24皇冠點數就可升級，並獲得相應獎勵。\n如果你有高階旅程通行證（Premium Pass）就可獲更多獎勵。\n每星期會出3個皇冠任務（有Premium Pass就再多3個），做完即送20皇冠點數。\n皇冠任務要 按先後次序做，但可以儲埋做，而且冇時限（除左旅程本身既時限）。\n另外，每日頭14小勝 會額外獎勵1皇冠點數（Well-rested bonus），每日上午8點重置。\n（例如：6小勝=6*2=12皇冠點數；14小勝=14*2=28皇冠點數；18小勝=14*2+4=32皇冠點數）\n（更多資訊）\r\r1. 賺取皇冠點數有上限：一個星期最多賺350皇冠點數。（每星期四重置）留意Well-rested bonus同皇冠任務提供既額外皇冠點數唔計入呢個上限。所以就算你到左上限都可以繼續用Well-rested bonus同埋做任務賺皇冠點數。2. 做曬所有普通皇冠任務（共36個）會送20獎勵點。如果你買左Premium Pass，咁做曬額外既皇冠任務（共36個）都會送20獎勵點。3. 就算冇買Premium Pass都可以做埋額外既皇冠任務（但冇皇冠點數獎勵）。當你一買Premium Pass既時候，佢就即刻比番D皇冠點數你。4. 100級後可以繼續升級，每升一級送2獎勵點。5. 如果你中途買Premium Pass，咁你可以一下攞曬高級旅程既相應獎勵。例如你普通旅程50級時先買，咁你可以一下攞曬高級旅程50級既所有獎勵。\r\r\r4.日常任務\n每日登入都會比一個任務，同一時間最多有三個任務。\n可以按右上角\r\r換任務，每日可換一次（聲望等級2或以上可換兩次）\n5.完成委託（Contract）\n例如「令敵方流血1000次」委託送7獎勵點。\n去主界面按左上角自己頭像，再按委託就可睇曬所有委託既達成條件同獎勵。\n6.賽季末獎勵\n請參閱天梯排位Section。\n Q. 新手點樣用獎勵點（Reward Point）最好？ A. 先揀一個獎勵樹，然後以最短路徑開曬入面既\r\r劇情節點（Story Node）。\n同一個獎勵樹內，開得愈多劇情節點就愈多礦石（開第4個直接比500礦!），CP值最高。\n開曬4個劇情節點後就可以轉開另一個獎勵樹。\n優先開 松鼠黨／史凱利格 ／猩紅詛咒（Crimson Curse）獎勵樹，呢三個開劇情節點最快。\n開寶箱既礦石回報比開劇情節點少，不過有唔少其他野送，開唔開隨意。\n最後開星塵，因為純粹裝飾用，對新手集卡零幫助。（資源充足既老手就要開星塵）\nTeam Leviathan: Reward Book Guide for Ore 可以用黎睇咩獎勵樹最抵開。\n Q. 用邊款自動分解設置比較好？ A. 缺乏資源既新手一定係揀 資源產出型（Resource Focused）。\n另外，昆特 冇得原價分解削弱／重製左既卡。\n Q. 對面既領袖Skin／卡背／邊框好靚，點樣入手？ A. 參考The Trendy Gwentleman.\n入面有齊所有頭像／邊框／稱號／卡背／領袖Skin既出處。\n Q. 咩係聲望等級（Prestige）？ A. 每次升到60級後，再升多1級就會將你重設為等級1，並提升1聲望等級。\n聲望等級愈高就會有愈多額外獎勵。\n例如聲望等級1：開桶前4張卡必有1張係稀有或以上。\n其中又以 聲望等級5 既獎勵最顯著，可以大大加快你收齊閃卡既進度。\n不過就算你狂玩都唔知玩幾耐先升到，當睇下算喇。\n因為聲望等級呢樣野，你見到既等級1對手可能實際係等級1／61／121，etc\u0026hellip;\n要睇佢等級數字背後既旗幟係咩樣先判斷到佢實際等級。\n（返回快速導覽）\n"
},
{
	"uri": "https://regunakyle.github.io/LIHKG-Gwent-guide/deckbuilding/",
	"title": "砌卡組相關",
	"tags": [],
	"description": "",
	"content": "營地： 昆特卡牌大全（中英卡查）\n昆特既卡有四類：單位（Unit），\r\r特殊（Special），\r\r神器（Artifact），\r\r戰術（Stratagem）。\n單位牌同神器牌打出後會留係場上，佔用戰場空間；特殊牌唔會留場，打出後送去墓地。\n戰術牌會係第一小局開始時自動出現於 先手方 場上。任何卡組都必定有一張戰術牌。\n每一張卡（除左戰術牌）既 右下角 都有一個數字，呢個數字代表張卡既 人口（Provision Cost）。愈勁既卡 人口 數愈高。\n 砌卡組時有 人口 限制（150＋領袖技能額外提供），你副卡組每一張牌既 人口 加埋唔可以超過呢個上限。\n 如上圖，如果用Fruits of Ysgith做領袖技能，咁副卡組就最多容納161（=150+11） 人口，如用Blood Scent就165（=150+15） 人口，如此類推。\n一副卡組最少25張卡（可以多過25，但 非常不推薦），最少13張單位牌。\n一副卡組只能有本陣營卡或中立卡，例如\r怪獸 卡組只可以有\r怪獸 卡同中立卡。\n昆特總監Jason教你砌Deck\n Q. 去咩網抄卡組? A. 記住抄卡組需謹慎。睇清楚自己抄緊D乜，抄完要識玩。\n新手切勿同META作對，要抄就抄T1/T2。\n（抄之前請先睇下文章既發佈時間，META通常每個月頭轉變一次）\n旅法師營地\nTeam Leviathan: Meta Snapshot\nTeam Aretuza: Meta Snapshot\nTeam Elder Blood: Meta Snapshot\n有時間既話可以去Twitch/Youtube睇高手玩，順便抄埋佢地既卡組。\n（PC Only）抄卡組教學\r\r用PC睇Twitch昆特台直播時，係墓地同卡組旁邊都有眼球圖案（重播冇），如下圖：禁入去就會睇到墓地同牌組有咩牌。你可以等佢一開局時就睇佢手牌同牌組（例如Cap低圖），咁就可以方便地抄卡組。又或者可以用抄Deck既聊天室指令碼（通常係 !deck ），但唔一定有。\r\r\r Q. 有冇新手入門卡組（Budget Deck）? A. 參考以下文章：\nTeam Leviathan: Budget Decks\n當然你都可以直接合副未成型既主流卡組玩住先。\n Q. 點睇卡既稀有度? A. 首先，昆特有分金卡同銅卡，可以睇張卡既外框顏色判斷。\n一副卡組內同名金卡最多有一張，同名銅卡最多有兩張。\n留意下圖四張卡既左上有個三角（綠圈圈住），呢個三角既顏色代表稀有度。\n 稀有度由高至低：橙＞紫＞藍＞白。金卡必定為橙或紫，銅卡必定為藍或白。\n另外提醒下，金卡同橙卡係兩樣野黎：金卡係指有金色邊框既卡，可紫可橙；\n橙卡特指最高稀有度（即傳說）既卡（如上圖最左）。要認清兩者分別。\n Q. 點解有D普卡分唔到? A. \rStarter Set（起始牌組）既普卡不可分解。\n另外，Starter Set既普卡唔可以鍍閃，想要閃卡就必須直接合。\n（返回快速導覽）\n"
},
{
	"uri": "https://regunakyle.github.io/LIHKG-Gwent-guide/premium/",
	"title": "課金/單人模式相關",
	"tags": [],
	"description": "",
	"content": "Q. 新手課咩最好？ A. Premium Pass ＋（特價時既）單人模式Thronebreaker ＋ 陣營包 ＋ 新手包。\n如果等到Thronebreaker半價，課齊以上四樣約需200港元。\n留意手機版同PC課金用既貨幣唔同，實際價格可能有少少出入。\n Q. Thronebreaker係咩黎？ A. Thronebreaker（中譯「王權的隕落」） 係一隻獨立於昆特既單機遊戲。\n遊戲講述萊里亞及利維亞女王米薇既故事。傑洛特都有出場，不過只有一次 遊戲內戰鬥以昆特牌形式進行。如果認真玩，大約需要兩三日爆機。\n個人認為Puzzle同Special Rule戰鬥值得一玩。遊戲難度唔高，開到最難都係輕鬆玩。\n呢個遊戲講故為主。如果你對Witcher故事感興趣既話，呢個遊戲就岩你。\n如果打唔贏／唔想打，可以先較最低難度，然後入戰鬥＞投降＞Skip Battle。\nThronebreaker有繁體中文同普通話配音。\n  Q. 買Thronebreaker有咩野送？ A. Thronebreaker既回報係：\n 買完即送既5個閃桶 買完即送既Thronebreaker普卡（值2030碎片） 只能在遊戲內開寶箱獲得 既Thronebreaker閃卡 全成就 一共56獎勵點 一堆頭像／邊框／稱號 一隻單機遊戲。  56獎勵點最少都可以換約2800礦。如果運用得當可賺更多。\n因為有 全成就存檔 呢招密技，所以買Thronebreaker係全昆特性價比最高既課金項目。\n只需用半日時間就可以攞到差唔多所有獎勵，價格又唔太貴，非常抵買。\n（感謝 打火石 巴打既提問，佢比我連續誤導左兩次 ）。\n Q. 點樣課卡包／單人模式Thronebreaker？ A. 手機版可以直接課卡包；PC版就要到Steam／GOG課。\n玩任何版本既Thronebreaker都可以攞到昆特既獎勵。\nThronebreaker手機版冇得用存檔大法。冇咁多時間玩既話都係推薦買番PC版（Steam／GOG）。\n如果你係手機版入坑，買Thronebreaker前要先保證你PC同手機版個昆特帳號相通。\n另外Thronebreaker可以等特價，上次 四折 只售港幣60蚊左右。\n如果想支持CDPR既話，課金時就要用GOG，因為其他平台有抽成（Steam／Apple／Google全部抽30%）。\n Q. 唔想玩／冇時間玩Thronebreaker，但又想要獎勵，點算？ A. 可以使用全成就存檔。 再提一次：手機版冇得用存檔大法。\n（以下資訊出自MYGLIVE@Bilibili）\n先下載左呢個檔先。解壓縮後開番入面個文檔，再跟住入面既步驟做就得。\n佢文檔開頭有兩條片既連結，可以開黎睇下佢點做。\n麻煩用之前先將自己既存檔備份。\n用呢個方法可以直接做完所有成就＋攞曬獎勵。\n不過都係推薦大家玩下隻Game啦，當睇故仔都唔錯的。\n有心玩既人可以唔睇住攻略玩，因為就算Miss左成就都可以用全成就存檔補上。\n（在此感謝 miracle 巴打，呢個方法係佢搵到既）\n（返回快速導覽）\n"
},
{
	"uri": "https://regunakyle.github.io/LIHKG-Gwent-guide/gameplay/",
	"title": "遊戲玩法相關",
	"tags": [],
	"description": "",
	"content": "Team Aretuza: 新手玩法教學\nQ. 有咩要注意既細節？ A. 有好多，諗到乜講乜：\n1. 遊戲時，可以按右下自己卡組睇入面仲有咩卡。\n要留意卡組係 唔按順序 展示出黎。\n2. 每行最多放9張卡。\n單位／\r\r神器／ 先手 \r戰術牌（Stratagem） 全部會佔位置。玩鋪場卡組時尤其要注意。\n3. 如果你當回合未出牌，但用左場上既指令（Order）或領袖技能，咁你就必須打出一張牌。\n所以用指令（Order）／領袖技能／先手戰術牌（Stratagem）之前要諗清楚。\n一用左就冇得Pass，必須出牌。\n4. 可以主動將手牌放入墓地（唔會觸發棄牌效果）。\n咁做當你出左牌，可以結束回合。呢招有時有決定性作用。\n另外，如果你燒完繩都未出牌，系統就會隨機丟棄你一張手牌。\n5. 平局下雙方各加一小勝。\n所以如果你輸左R1，R2再平局，你就會輸（二比一）。\n6. 特別既卡牌效果介紹\n Shupe's Day Off（店店的大冒險）\r\rIf your starting deck has no duplicates, send Shupe on an adventure.若己方起始牌組沒有重複牌，則派“店店”去冒險。實際效果：如果玩家起始卡組（即卡組編輯器內的卡組構成，與使用此卡當下的卡組情況無關）內沒有重複卡，玩家先從 法師（Mage）／獵人（Hunter）／騎士（Knight） 三者之中擇一。系統從所選類型的五種效果中隨機選出三個效果。玩家從三個效果中擇一，最後打出店店並觸發所選效果。（註：長按卡片會彈出卡片效果介面，可從中找到效果一覽）\r\r\r Knickers（褲襠）\r\rThis unit may raid the battlefield to aid you in battle.它可能會沖入戰場，協助你戰鬥。實際效果：我方每回合結束時，如果此卡在卡組，則有一定機率從卡組召喚（Summon）至我方場上隨機一列。（未被官方確認的）機率公式：100% - 10% * 我方手牌數。（註：我方Pass後此卡仍然可以觸發效果）\r\r\r Q. 對面有9力以上既怪，點解我用傑洛特唔可以揀佢去殺？ A. 99.999%係因為對面同一行既其他單位有\r\r衛士（Defender）狀態。\n如果敵方某一行有\r\r衛士單位，咁你任何既 指定效果 都唔可以指定佢果一行既其他卡，只能指定佢。\n現時每個陣營都有一張衛士，新手要花少少時間認住佢地。\n 用帶 淨化（Purify） 效果既卡（如 Geralt: Axii, Pellar），可以 移除 \r衛士狀態。\n留意唔同爐石，昆特既鎖定（Lock）清唔到衛士狀態，必須用淨化（或者直接將衛士摧毀）。\n淨化 會移除單位上既所有 狀態（Status），正面或反面 狀態 都會一下清曬。狀態 列表如下：\n   狀態 列表     正面 \r衛士（Defender）、\r\r免疫（Immunity）、\r\r堅韌（Resilience）、\r\r護盾（Shield）、\r\r活力（Vitality）   負面 \r中毒（Poison）、\r\r賞金（Bounty）、\r\r鎖定（Lock）、\r\r重傷（Bleeding）、\r\r佚亡（Doomed）、\r\r潛伏（Spying）、\r\r破裂（Rupture）     Q. （進階玩法）咩野係長局／短局，同埋點解咁重要？  A. 長短局冇嚴格定義，打得愈多回合就愈長，愈少回合就愈短。\n唔少卡組依賴「引擎」（Engine）於長局打點數。「引擎」就係 企場愈耐收益愈高 既牌，\n例如Aretuza Adept, Sly Seductress, Svalblod Cultist等，太多不能盡錄。\n如果你副卡組有強力引擎卡，咁你要贏就要打長局：長局可將引擎既價值擴至最大。\n長局卡組既一個常見致勝策略係：贏R1＞R2唔出牌直接Pass＞R3打長局。\n同樣道理，如果你認為對手長局比你強，你可以贏R1，再R2 逼牌（Bleed）。\n然後你可以：\n1。直接二比零。做到當然最好，但唔好強求。\n2。逼到佢冇牌／得番幾張手牌再Pass。咁R3就會比較短，對方引擎既發揮會受限制。\n3。逼出對手關鍵牌再Pass。對陣某D依賴強力單卡／Combo既卡組時通常需要咁做。\n逼牌既時候要考慮番你自己副卡組既能力，因為R3短局代表你自己既引擎都發揮受限。\n留意R2逼牌有蝕卡差既風險，請自己斟酌。\n視乎你同你對手既卡組，有時逼牌真係必須，如果唔逼牌基本上冇可能贏。\n所以想上Rank就一定要掌握逼牌既時機同做法。\n昆特總監Jason教你長短局／卡差概念（有中文字幕）\n Q. （進階玩法）咩野係卡差（Card Advantage／CA）？先手定後手著數D？  A. 請睇以下連結：\n營地： 後手優勢及卡差說明\nMisterhabbla1講解卡差概念（有中文字幕）\n先手有時有優勢（例如某D引擎卡組內戰），但絕大部分情況都係後手佔優。\nR2同R3由上一小局獲勝既玩家先手（平局則上一局後手玩家變先手）。\n雖然 卡差 影響巨大，但要緊記 卡差不代表全部，唔同對局下 卡差 重要性唔同。\n有時你 寧願蝕卡差都要贏R1，以求R3有得打長局（R2直接Pass）；\n又或者 寧願蝕卡差都要係R2逼牌，以求逼出對手關鍵牌／令R3變短局。\n Q. （進階玩法）咩野係最後一手（Last Say）？  A. 最後一手 就係字面意思：決勝局最後一回合出牌既權利。\n正常情況係進入決勝局時 雙方手牌數相同，咁 後手方就有最後一手。\n又或者係進入決勝局時 雙方手牌數唔同，咁 較多手牌一方（不論先後手）就有最後一手。\n（輸一卡贏R1 + R2冇蝕卡差 = 有最後一手。又或者後手專利：R1平卡贏／賺兩卡輸都得。）\n最後一手 重要係因為佢無法被反制，可以無顧慮地打出高點數卡或最大化破壞對手點數。\n高手場唔少勝負純粹係睇邊位玩家有決勝局既 最後一手。\n同卡差一樣，唔同對局下 最後一手 既重要性唔同，要自行判斷值唔值得為佢搶R1。\n Q. 點樣提升自己勝率？ A. 昆特重視既係技術同對Meta既認識。\n技術黎講，首先你要明白上面講既概念。最基本既就係先手盡力保卡差，後手嘗試搶卡差。\n對Meta既認識同樣重要，甚至比技術重要：你要知道有咩主流卡組，知道主流卡組同你自己果副既強弱點（起碼要知長短局表現）。\n活用自己優點，再針對敵方弱點，咁先打得上去。\n另外，睇高手打牌極有用，可以令你牌技快速進步。\n（返回快速導覽）\n"
},
{
	"uri": "https://regunakyle.github.io/LIHKG-Gwent-guide/ladderranking/",
	"title": "天梯/排位相關",
	"tags": [],
	"description": "",
	"content": "昆特排位模式下有31個Rank，最低Rank 30，最高Rank 0（即Pro Rank）。\n每個Rank由5塊頭像碎片組成，組成一個完整頭像後再獲一塊頭像碎片即可升Rank。\n贏就獲得一塊碎片，輸就失去碎片，詳情如下：\n   Rank 失去碎片數     30-26 輸 唔扣 頭像碎片   25-15 每連輸兩場 扣一頭像碎片   14-1 每輸一場 扣一頭像碎片    雖然輸會扣頭像碎片，但唔會跌Rank，最多扣到當前Rank既頭像碎片冇曬。\n於Rank 30-8連贏三場就會進入 連勝：連勝 下每贏一場可獲 兩塊 頭像碎片。\n平局唔會扣頭像碎片或取消 連勝。\n一個賽季結束後，所有 打過至少一場Rank 既玩家都會獲得獎勵點。 獲得幾多就由你當季Rank決定：\n   Rank 獲得獎勵點     30-26 5   25-15 7   14-8 10   7-1 15   0（Pro） 25     Q. 點解Rank 1上唔到去Rank 0？ A. 要先去設定同意左職業天梯條例（Pro Rank Regulations）先。\n就黎上Rank 0既時候建議檢查多次，肯定自己同意左先再去爬分。\n重要提示：同意左之後記得按應用設置（Apply Setting）。\n Q. 下個賽季由咩Rank開始玩起？ A. 視乎你上個賽季既Rank：\n   Rank 下季Rank     30-25 原Rank   24-14 原Rank跌1級   13-1 原Rank跌2級   0（Pro），職業天梯頭500以外 Rank 3   0（Pro），職業天梯頭500以內 Pro Rank     Q. 點睇自己勝率／對戰記錄？ A. 勝率去主界面開排名榜睇。\n排名榜內可見到自己戰績（勝／敗／和），然後自己計勝率。\n對戰記錄就去官網登入睇。\n Q. Pro Ladder／Rank係咩？ A. Pro Ladder係職業天梯，係普通天梯打到Rank 0（即Pro Rank）後就自動進入職業天梯。\nPro Rank排名係睇你最高四個 陣營分數（Faction MMR／fMMR） 既 峰值 既總和。\n一個陣營要打夠25場先有完整分數，唔夠既話你既分數會按比例下降。\n要係Pro Rank排前頭先有機會參加公開賽，詳情請自己閱讀理解。\n順便一提，陣營分數同普通天梯無關，普通天梯下可以只用一個陣營從R30打上R0。\n Q. 人均Rank幾？ A. 梗係人均Pro Rank啦 認真D講，因為賽季末跌Rank慢，上Pro Rank可以話只係時間問題。\n另外，昆特Rank 7係分水嶺，同爐石Rank 5差唔多。\n有心玩但冇時間既人可以嘗試打上Rank 7，有 連勝 加持既話應該好快上到。\n（返回快速導覽）\n"
},
{
	"uri": "https://regunakyle.github.io/LIHKG-Gwent-guide/others/",
	"title": "其他",
	"tags": [],
	"description": "",
	"content": "Q. 有咩實況主推薦？ A. Twitch昆特台（連結Twitch帳號獲取獎勵）：\nCDPR Official（比賽／開發者直播要呢到睇。睇比賽前記得要連結Twitch帳號）\nBurza46（昆特牌社群經理既台，開發者直播有機會係呢到播）\nSpyro_ZA（開台時間穩定，Pro Rank排前頭，有整Youtube教學片）\nTrynet123（開台時間穩定，Youtube有各類卡組Gameplay，R1守門員。抄佢卡組要謹慎）\nShinmiri2（燒繩怪，會詳細解釋打牌思路）\nTheaBeasty（\r（ ͡° ͜ʖ ͡°））\n大陸：\nWangid（職業玩家，攞過公開賽冠軍）\nGarigari（係大陸昆特牌圈幾出名）\n當然仲有好多其他實況主未被列出，要靠你自己去搵岩你既台。\n（PC Only）Twitch台改善觀看體驗\r\r安裝瀏覽器插件BetterTTV。安裝前：安裝後（留意聊天室多左大量Emote）：如果有Twitch帳號，登入後按右上角自己頭像會彈出一列野，入面可以搵到BTTV設定。呢個唔止睇昆特有用：基本上外國既實況主全部都會用BetterTTV既Emote。\r\r\r Q. 有冇觀戰模式？ A. 冇。出左四年以上既遊戲到而家都未有觀戰\r而家有錦標賽模式，可以係遊戲內搞比賽+觀戰。\n好友觀戰就貌似要等到 2021 2077年。\n Remember me?    Q. 邊到搵客服？ A. 呢到。英文唔得既話可以上連登求助 又或者寫英文電郵去pc_gwent@cdprojektred.com。\n Q. 點解昆特咁好玩都唔係好多人玩？ A. 卡牌遊戲呢家野本身已經屬小眾，昆特仲要係比較硬核果類，宣傳又少，自然少人玩。\n其實昆特都曾經輝煌過，重製前Twitch昆特台每日最高同時觀眾數可以有2000人以上。\n可惜因為各種各樣既事（Midwinter／Homecoming／Artifact），令唔少實況主同玩家退左坑。\n宜家昆特已經穩定落黎，出左手機版之後多左好多新玩家。希望昆特愈做愈好啦。\n（返回快速導覽）\n 其他相關網站： Youtube：The Great Dandelion Show （搞笑時刻集錦）\nReddit：r/Gwent\nTwitter：@PlayGwent\nDiscord：台灣昆特牌討論群組\n巴哈姆特：巫師 The Witcher 系列 哈拉板\n百度： 昆特牌貼吧\n"
},
{
	"uri": "https://regunakyle.github.io/LIHKG-Gwent-guide/metainfo/",
	"title": "關於本指南",
	"tags": [],
	"description": "",
	"content": "感謝你閱讀本指南！ 如果你發現任何錯處或想提出建議，請往Github創建Issue。\n 鳴謝： 本指南使用Hugo寫成，並使用了Hugo Learn Theme作基底。\n 授權 本指南遵循「署名-相同方式共享 4.0 國際」協議。\n轉載請註明出處。\n Version History    Version Date Comment     2.0 10 Jul 2021 Migrated the guide from Google Doc to Github Page   1.5 4 Apr 2020 Contented edited with respect to Journey expansion   1.4 7 Jan 2020 Ongoing event section added   1.3 9 Dec 2019 Content edited with respect to Merchants of Ofir expansion   1.2 4 Dec 2019 Content edited according to 2020 roadmap \u0026amp; Changed most English wording to Chinese   1.1 27 Nov 2019 Quick navigation added \u0026amp; Content edited   1.0 18 Nov 2019 First Commit    "
},
{
	"uri": "https://regunakyle.github.io/LIHKG-Gwent-guide/",
	"title": "",
	"tags": [],
	"description": "",
	"content": "LIHKG 昆特牌入門指南 作者: 極北鷲及某位巴打 最後更新於2021年7月4日  \r\r\r昆特最強領袖 Radovid Africa\r\r\r\r\r下載連結: iOS/Android\n領取免費卡桶及Witcher 1\n 快速導覽 常見問題 遊戲內資源相關 砌卡組相關 課金／單人模式相關 遊戲玩法相關 天梯／排位相關 其他  "
},
{
	"uri": "https://regunakyle.github.io/LIHKG-Gwent-guide/categories/",
	"title": "Categories",
	"tags": [],
	"description": "",
	"content": ""
},
{
	"uri": "https://regunakyle.github.io/LIHKG-Gwent-guide/tags/",
	"title": "Tags",
	"tags": [],
	"description": "",
	"content": ""
}]